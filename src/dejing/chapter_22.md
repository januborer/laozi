# 第二十二章

治人事天莫若啬，夫唯啬，是以早服，早服是謂重積德。种積德則无不克，无不克則莫知其極。莫知其極，可以有國。有國之母，可以長久。是謂深根固柢，長生久视之道也。

---

> + “啬”：省啬（节省，吝啬）。“服”：復也。书之所谓治人者，适动静之节，省思虑之费也。所谓事天者，不极聪明之力，不尽知识之任。苟极尽则费神多，费神多则盲聋悖狂之祸至，是以啬之。啬之者，爱其精神，啬其知识也，故曰：治人事天莫如啬。“治人事天”费精耗神，伤身损寿，莫若无事无为，尽从啬省。以啬治国，民不劳；以啬事天，民不厌，故早从于道，服于理，则积德深厚矣。
>
> + “极”：穷尽也。“克”：能也，胜也。“莫知其极”莫知其所穷尽之意。“重积德”乃谓积德纯厚，积德纯厚即无不能胜。积德而后神静，神静而后和多，和多而后计得，计得而后能御万物，能御万物则战易胜敌，战易胜敌而论必盖世，故曰：无不克。无不克本于种积德，故曰：重积德则无不克。战易胜敌则兼有天下，论必盖世则民人从。进兼天下而退从民人，其术远，则众人莫见其端末；莫见其端末，是以莫知其极。故曰：无不克则莫知其极。凡有国而后亡之，有身而后殃之，不可谓能有其国，能保其身。夫能有其国，必能安其社稷；能保其身，必能终其天年。而后可谓能有其国，能保其身矣。夫能有其国，保其身者，必且体道。体道则其智深，其智深则其会远；其会远，众人莫能见其所极。唯夫能令人不见其事极，不见其事极者为能保其身，有其国。故曰：莫知其极，莫知其极则可以有国。所谓“有国之母”，母者，道也；道也者，生于所以有国之术；所以有国之术，故谓之“有国之母”。夫道以與世周旋者，其建生也长，持禄也久。故曰：有国之母，可以长久。
>
> + “视”：活也（延年益寿之意）。“柢”：本也（根柢也，直根也（树有曼根有直根））。柢也者，木之所以建生也。曼也者，木之所以持生也。德也者，人之所以建生也。禄也者，人之所以持生也。今建于理者其持禄也久，故曰：深其根。体道者其生也长，故曰：固其柢。柢固则生长，根深则视久，故曰：深其根，固其柢，长生久视之道也。
