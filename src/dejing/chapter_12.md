# 第十二章

聖人恒无心，以百姓之心爲心。善者善之，不善者亦善之，德善也。信者信之，不信者亦信之，德信也。聖人之在天下，歙歙焉，爲天下渾心。百姓皆屬耳目焉，聖人皆孩之。

---

> + “重改更，贵因循”是指人主不师心自用，亦无主观模式或人为规范。客观体擦百姓之需求和心意，因势利导，即所谓“以百姓之心为心”也。道家“其为术也，因阴阳之大顺，采儒墨之善，撮名法之要，与时迁移，应物变化，立俗施事，无所不宜。指约而易操，事少而功多。”
>
> + 民之善与不善，聖人一律待之以善，而任其自化，则其结果皆得善矣。民之善，不善，信，不信，聖人不分其是非，皆以为善，以为信。不惟善者得善，信者得信，而不善者以得善，不信者以得信矣。“得”谓民得此善，信而不失，盖不善，不信亦化而为善，信，是人人得此善，信也。
>
> + “歙”（翕）：合也。甚矣！害之大也，莫大于用其明矣。夫任智则人与之讼，任力则人与之争。智不出于人而立乎讼地，则穷矣；力不出于人而立乎争地，则危矣。未有能使人无用其智力于己者也，如此则己以一敌人，而人以千万敌己也。若乃多其法网，烦其刑罚，塞其径路，攻其幽宅，则万物失其自然，百姓丧其手足，鸟乱于上，鱼乱于下。是以聖人之于天下歙歙焉，心无所主也；为天下浑心焉，意无所适莫。所谓害莫大于用其明，即“古之善为道者......国之福”。任用智力则人必与之讼争，避免讼争必须守道弃明，回到无事，无非，无善，无恶之浑合境域，则使人无思，无欲，无事，无为，化归浑朴。“歙歙”为“心无所主”即无所区分；“浑心”为“无所适莫”则无厚无薄。
>
> + “属”犹“注”也。百姓皆注意使用耳目体察世情，以智慧判断是非。--->各用聪明。“孩”（阂）外闭也。（聖人）皆闭百姓耳目之聪明，使无闻无见也。此老子愚民政策耳。
