# 第三十八章

勇於敢者則殺，勇於不敢者則活。此兩者或利或害，天之所惡，孰知其故？天之道，不戰而善勝，不言而善應，不召而自來，坦而善謀。天網恢恢，疏而不失。

---

> + 用其刚强而必于物者，勇于敢者也，则死之徒是已。致其柔弱而无所必者，勇于不敢者也，则生之徒是已。勇于敢者人以为利，而害或在其中矣；勇于不敢者人以为害，而利或在其中矣。然则天之所恶，殆非可以知知而识识也。勇于坚强则死，勇于柔弱则生也。勇于柔弱则利，勇于坚强则害，其勇虽同，然所得结果异也。坚强何以必为天下之所恶，世之人君有谁知其故而肯决然舍弃之邪！
>
> + “坦”：安也。“恢恢”：宽大也。夫唯不争，故天下莫能与之争。顺则吉，逆则凶，“不言而善应”也。处下则物自归。垂象而见吉凶，先事而设诚，安而不忘危，未兆而谋之，故曰“坦然而善谋也”。（天即自然）。以为自然之道，贵柔弱，不贵强梁；贵卑下，不贵高大；贵不足，不贵有馀。又以为自然之道，有因果之相关，有一定之安排；人君顺之者吉，逆之者凶。天道赏善罚恶，不失分毫也。然则世之为人君者，可不知所惧乎！
