# 第一章

上德不德，是以有德；下德不失德，是以无德。上德无爲而无以爲也。上仁爲之而无以爲也。上義爲之而有以爲也。上禮爲之而莫之應也，则攘臂而扔之。故失道而后德，失德而后仁，失仁而后義，失義而后禮。夫禮者，忠信之薄也，而亂之首也。前識者，道之華也，而愚之首也。是以大丈夫居其厚而不居其薄，居其實而不居其華。故去彼取此。

---

> + 德者内也，得者外也。“上德不德”言其神不淫于外也。神不淫于外则身全，身全之谓德。 德者，得身也。凡德者，以无为集，以无欲成，以不思安，以不用固。德者，得也。常得无丧， 利而无害，故以德为名。宇宙万物得失相附，成败相遂，何以得德，唯道是由。何以尽德，以无为用。以无为用，以虚为主，无事无欲，因循自若，不德而德，故谓之上。求则得之，为则成之，立善治物，名扬位显，实则得外失内，舍真求伪，似得实失，德则无德，故谓之下。
>
> + 用“无为”作为衡量：德，仁，义，礼四者的标准。老子主张“无为”，尤以“虚者之无为”尚可成为道家最高标准“上德”。所以贵无为无思为虚者，谓其意无所制也。夫无术者，故以无为无思为虚也。夫故以无为无思为虚者，其意常不忘虚，是制于为虚也。虚者，谓其意无所制也，今制于为虚，是不虚也。虚者之无为也，不以无为为有常。不以无为为有常则虚，虚则德盛，德盛之谓上德。“虚”：无为无思，即在思想上不去为无为专下功夫而思虑。
>
> + 夫仁义发于内，为之优伪，况务外饰而可久乎！
> + 前识者：无缘而妄意度（不调查，不研究，不遵循认识规律，而任凭主观猜测之浮华虚伪之术）。“首”始也。
> + 厚与实--->道，德。薄与华--->仁，义，礼。为仁者必以哀乐论之，为义者必以取与明之；四海之内哀乐不能偏，府库之财货不足以赡万民。故知不如修道而行德，因天地之性，万物自正，而天下赡，仁义因附，是以大丈夫居其厚不居其薄。去貌径绝，而取缘理好情实也。
