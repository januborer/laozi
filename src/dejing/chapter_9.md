# 第九章

天下有道，卻走馬以糞。天下无道，戎馬生於郊。罪莫大於可欲，禍莫大於不知足，咎莫憯於欲得。故知足之足，恒足矣。

---

> + 人主有道，则兵革不兴，故却还走马以农夫，使服耕再之役；人主无道，戎马悉被徵发入阵，故驹犊生于战地之郊。
>
> + 无道之君毒痡天下，原其所以，其恶有三：心见可欲，非理而求，故罪莫大焉；求而不已，必害于人，故祸莫大焉；欲而必得，其心愈炽，故咎莫重焉。
>
> + “知足”：知止。
