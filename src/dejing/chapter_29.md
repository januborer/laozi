# 第二十九章

江海之所以能爲百谷王者，以其善下之，是以能爲百谷王。是以聖人之欲上民也，必以其言下之；其欲先民也，必以其身後之。故居上而民弗重也，居前而民弗害也。天下樂推而弗厭也。非以其无争與，故天下莫能與争。

---

> + 泉出通川为谷，百谷犹百川也。“王”天下所归往也，王即归往之意。江海所以能为百川归往者，以其善居卑下之地，故能为百川归往也。
>
> + 人之情，心服于德，不服于力。德在與，不在来。是以圣人之欲贵于人者，先贵于人；欲尊于人者，先尊于人；欲胜人者，先自胜；欲卑下者，先自卑。故贵贱尊卑，道以制之。欲在民上，法江海处谦虚下；欲在民之前也，先人而后己也。圣人必能谦下尚可居尊，居后尚可率先，此乃道之旨，非南面之术。
>
> + “重”：累也。君处上，民不觉其累，处前不觉其害，故乐推其功而不觉厌。
>
> + 断：是以圣人之欲上民也，必以其言下之；其欲先民也，必以其身后之；此乃说明圣人非无争，而是谦虚自下，让先自退，如云欲上而言下，欲先而身后。
