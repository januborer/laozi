# 第三十七章

民之不畏威，則大威將至矣。毋狹其所居，毋壓其所生。夫唯弗壓，是以不厭。是以聖人自知而不自見也，自愛而不自貴也，故去彼取此。

---

> + 离其清静，行其躁欲，弃其谦后，任其威权，则物扰而民僻，威不能復制民。民不能堪其威，则上下大溃矣，天诛将至（大威将至）。人不畏其当畏，则大可畏者至矣。民朴而生厚，则畏威。上失其道，多乎有为，以小道塞其生，故民巧伪雕薄，而威不能服也。夫如是则天诛所加，祸乱将起，故曰“大威至”。
>
> + “狭”：隘也（窄）。“壓”：压。“厭”：恶也。治天下者无狭迫人民至居处，使不得安舒，无压笮人民之生活，使不能顺适。夫唯为上者无压笮之政，是以人民亦不厌恶之也。
>
> + 自见则不矜成，自贵则贱物。此所以自狭其居，自厌其生；亦以狭民之居，厌民之生也。自知明乎性而不为妄，自爱则保其身而不为非，夫然则岂至于干天之威也。“自爱”：即清静寡欲。“自贵”：即有为多欲。此言圣人清静寡欲，不有为多欲，故去后者而取前者也。
