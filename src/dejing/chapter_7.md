# 第七章

名與身孰親？身與貨孰多？得與亡孰病？甚愛必大费，多藏必厚亡。故知足不辱，知止不殆，可以長久。

---

> + “多”：重也。“病”：苦也。
>
> + 以诫好名而舍身者。犹言身与货哪个重要。犹谓获得名利而损丧其身，二者哪个痛苦。尚名好高，其身必疏；贪欲无厌，其身必少。得名利而亡其身，何者为病。
>
> + “甚爱”不与物通；“多藏”不与物散。求之者多，攻之者众，为物所病，故“大费”，“厚亡”也。甚爱色费精神，甚爱财遇祸患，所爱者少，所亡者多，故曰“大费”。甚爱名誉之人，必劳形，怵心，费神，损智。多藏贿货于府库者，必有劫盗之患，非但丧失财物，亦乃害及己身。其为败亡，祸必深厚。
>
> + “故”：总结之词。知足才能免遭屈辱，知止才能免除危险，如此才可以长寿久安。

