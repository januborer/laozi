# 第二章

昔之得一者，天得一以清，地得一以寧，神得一以靈，谷得一以盈，侯王得一而以爲天下正。其誡之也，謂天毋已清將恐裂，謂地毋已寧將恐發，謂神毋已靈將恐歇，謂谷毋已盈將恐竭，謂侯王毋已貴以高將恐蹶。故必貴而以賤爲本，必高矣而以下爲基。夫是以侯王自謂孤寡不榖。此其賤之本與，非也？故致數譽无譽。是故不欲禄禄若玉，硌硌若石。

---

> + “昔”：始也。“一”：数之始而物之极也。万物万形，其归一也。“一”字均指道言。“正”：专指清净之道言。直而不邪，纯而不杂之谓正。知治人者，其思虚静；知事天者，其孔窍虚。
>
> + “已”：止也。“毋已”无休止，无节制之意。天当有阴阳施张，昼夜更用，不可但欲清明无已时，将恐分裂不为天。“发”（“废”）：塌陷。“歇”：消失。“竭”：枯竭。“以”：与也。“蹶”颠覆。用一以致清耳，非用清以清也。守一则清不失，用清则恐裂也。故为功之母不可舍也。是以皆无用其功，恐丧其本也。清不能为清，盈不能为盈，皆有其母，而存其形。故清不足贵，盈不足多，贵在其母，而母无贵形。
>
> + “榖”：善也。“此其贱之本与，非也？”犹言“此贱之本与，非也？”。致数誉无誉，即侯王自称孤寡不榖之意。称孤寡不榖，是致数毁也，然致数毁而终无毁。若有心致数誉，反将无誉矣。
>
> + “硌硌”石。玉貌碌碌为人所贵，石形硌硌为人所贱。
