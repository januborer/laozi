# 第三十章

小邦寡民，使有十百人之器而毋用，使民重死而遠徙。有舟車无所乘之，有甲兵无所陳之，使民復結繩而用之。甘其食，美其服，樂其俗，安其居，鄰邦相望，鷄狗之聲相聞，民至老死不相往来。

---

> + “十百人之器”：十倍百倍人工之器。“舟车”：代步之器，跋涉千里可为十百人之工。“甲兵”：争战之器，披坚执锐可抵十百人力。
>
> + “远”：疏也，离也（离别）。使民重死而离别迁徙，即使民重视生命而避免流动。
>
> + 食不必五味，苟饱即甘也；服不必文彩，苟暖即美也；居不必大厦，苟敝风雨即安也；俗不必奢华，苟能淳朴即乐也。
