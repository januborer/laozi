# 第二十四章

大邦者，下流也，天下之牝。天下之交也，牝恒以静勝牡。爲其静也，故宜爲下。大邦以下小邦，則取小邦；小邦以下大邦，則取於大邦。故或下以取，或下而取。故大邦者，不過欲兼畜人；小邦者，不過欲入事人。夫皆得其欲，大者宜爲下。

---

> + “牝”乃雌性动物之总称（畜母也）。老子将其比作始生宇宙万物之母体，称为“玄牝”。用其作为道生万物之形象性比喻，并称牝为“天下根”。从而可知老子视大邦如能自谦居下，其意若“天下之牝”（天下根）。“交”：归会。天下所归会也。
>
> + “於”于也。有于句中倒用。“则取于大邦”犹言则大邦于取也，即为大邦所取。大邦对待小邦能谦恭自下，可取得小邦的归附。小邦对大邦谦恭自下，可取于大邦的容纳。
>
> + 大邦下小邦者，欲兼畜小邦而已；小邦下大邦者，欲入事大邦而已；两者皆能下，则大小各得其所欲。然小者素在人下，不患乎不能下，大者非在人下，或恐其不能下，故曰：大者宜为下。

