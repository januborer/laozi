# 第三十九章

民若恒且不畏死，奈何以殺懼之也？若民恒且畏死，而爲奇者吾得而殺之，夫孰敢矣。若民恒且必畏死，則恒有司殺者。夫代司殺者殺，是代大匠斲也。夫代大匠斲者，則希不傷其手矣。

---

> + “奈何”：如何也。“得”：捕也，持也。“若”：如也。“不畏死”与“畏死”之“畏”为惧也；“必畏死”之“畏”乃谓犯罪者当死之意。因民之生尚不若死，故而民不畏死。若此，虽以杀身治之，仍无惧也。若民喜生而恶死，以死为畏，倘有犯律为奇者，吾执而杀之，谁敢以身试法。民“不畏死”，指官府刑罚酷苛而民不聊生，因生不若死，所以死而不惧。民“畏死”，指教民以道，安居乐业，倘有诡异乱群者，以法执而杀之。民“必畏死”，指民有犯罪以律必死者，则常由有司治之。
>
> + “司”：即前文有司，皆指主管刑律之机关。民有犯罪以律当死者，则由有司以法执办，人君守道无为，不可取而代之。人君不能以道治天下，而以刑戮代天之威，由拙工代大匠斲也。“代大匠斲”，则方圆不得其理，以喻刑戮不依法律，严刑峻法，使民生不若死。民既死而不畏，人君必祸及己身，故老子曰：则希不伤其手矣。
