# 第四十章

人之飢也，以其取食税之多也，是以飢。百姓之不治也，以其上有以爲也，是以不治。民之輕死，以其求生之厚也，是以輕死。夫唯无以生爲者，是賢貴生。

---

> + “以”在此表示事之所因。“食”：粮也。“食税”：指粮食之税。“不治”：不可治。言民之所以僻，治之所以乱，皆由上，不由其下也。民从上也。君行则民随，上行必下效。君有为，民多欲，君行暴敛，民多盗贼，乃历史之必然。故老子告诫人君虚静无为。民之不治也，以其君上多欲好有为也。
>
> + “求生”：民为求其厚生。人民轻犯死者，以其求生活之道太厚，贪利以自危。以求生太厚之故，轻入死地也。夫唯独无以生为务者，爵禄不干于意，财利不入于身，天子不得臣，诸侯不得使，则贤贵生也。上以利欲先民，民亦争厚其生，故虽死而求利不厌，贵生之极，必至于轻死。故老子指出，保持清静恬淡之生活，胜过于富贵豪华的厚生。
