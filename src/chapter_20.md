# 第二十章

以正治邦，以奇用兵，以无事取天下。吾何以知其然也哉？夫天下多忌諱，而民彌貧。民多利器，而邦家滋昬。人多知巧，而奇物滋起。法物滋彰，而盗賊多有。是以聖人之言曰：我无为而民自化，我好静而民自正，我无事而民自富，我欲不欲而民自樸。

---

> + “正”老子惯用，指清静无为（无为，无事道之核心）。“正”与“奇”对语。
>
> + “吾何以知其然也哉？”以下面四句给解答。
>
> + “弥”：益也（还有一个意思是：长久也）。“忌讳”：所畏为忌，所隐为讳（言天下忌讳愈多，而人乃益贫也）。“利器”：武器（引申为权，凡利己之器）。（民间多武器，国家就生混乱）。
>
> + “知”：智也。（货物与盗贼连言。）
>
> + 人主诚能欲不欲之欲，则天下心虚志平，大身细物，动而反止，静而归足，不拘不制，万民自朴。上之所欲，民从之速也。我之所欲唯无欲，而民亦无欲而自朴也。

