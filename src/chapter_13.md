# 第十三章

出生入死。生之徒十有三，死之徒十有三，而民生生，動皆之死地之十有三。夫何故也？以其生生也。蓋聞善攝生者，陵行不避兕虎，入軍不被甲兵。兕无所投其角，虎无所措其爪，兵无所容其刃，夫何故也？以其无死地焉。

---

> + “生生”动宾结构，过分的奉养生命。“十有三”十分有三分。凡民之生，生而生者固动，动尽则损也；而动不止，是损而不止也；损而不止，则生尽，生尽之谓死。取其生道，全生之极十分有三耳；取其死道，全死之极亦十分有三耳。而民生生，更之无生之地焉。富贵之人，厚自奉养，服食乐饵，以求长生，适自蹈于死地。此即动而之死者之端。
>
> + “攝生”：养生也。“陵”大阜也（大土山）。“兕”：古一种似牛野兽（一角重千斤）。兕虎猛兽，当处山陵，不处大陆。
>
> + “被”：加也。圣人之游世也，无害人之心，则必无人害，无人害，则不备人。入山不恃备以救害，不恃甲兵之备也。陵行不为兕虎所遇，入军不为甲兵所加也。
>
> + 善攝生者，以无为无欲，静修体魄，猛兽不能以角爪加害之，故陵行不必避兕虎，强敌不能以刀枪加害之，故入军不必被甲兵。因其修道务本而不入死亡之途。故物，苟不以求离其本，不以欲渝其真，虽入军而不害，陵行而不犯，可也。赤子之可则而贵，信矣。“赤子”皆指婴儿，因赤子无求无欲不犯众物，故猛兽毒蟲之物亦无犯于人。含德之厚者，不犯于物，故无物以损其全也。
