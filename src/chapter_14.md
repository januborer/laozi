# 第十四章

道生之而德畜之，物形之而器成之。是以萬物尊道而貴德。道之尊，德之貴也，夫莫之爵，而恒自然也。道生之，畜之，長之，育之，亭之，毒之，養之，覆之。生而弗有也，爲而弗恃也，長而弗宰也，此之謂玄德。

---

> + 朴散则为器。（朴：真也）。真散则百行出，殊类生，若器也。“器”：合成也。无形以合而神器。
>
> + “爵”（动词）：封爵，赐爵之意。“世上尊荣必须品秩，所以非久，而道德尊贵无关爵命，常自然。”。此之谓道德所以尊贵，非为世俗所封之品秩爵位，它以虚静无为，任万物之本能，按照自然规律而发展。此之尊贵，亦非世俗品秩，爵位所能比也。
>
> + “亭”：凝结也，定也。“毒”：安也。亭为品其形，毒为成其质。各得其庇荫，不伤其体矣。“长”“育”而谓体魄。“亭”“毒”而谓品质。“养”“覆”则谓全其性命耳。
>
> + 道生育万物而不自有自用，惠泽施为而不图报偿，抚养成长而不宰不制，此之谓博大幽深，玄妙之德也。凡言“玄德”，皆有德而不知其主，出乎幽冥。
