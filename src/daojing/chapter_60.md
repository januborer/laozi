# 第六十章

致虚極也，守静篤也，萬物並作，吾以觀其復也。夫物雲雲，各復歸於其根。歸根曰静，静，是謂復命。復命常也，知常明也；不知常，妄，妄作，凶。知常容，容乃公，公乃王，王乃天，天乃道，道乃久。没身不殆。

---

> + “虚”者无欲。“静”者无为。“极”与“篤”是指心灵修炼之最高状态，即所谓极度和顶点。致虚不极，则有未亡也；守静不篤，则动未亡也。丘山虽去，而微尘未尽，未为“极”与“篤”也。盖致虚存虚，犹未离有；守静存静，犹陷于动；而況其他乎！不极不篤，而责虚静之用，难已。虚极静篤，以观万物之变，然后不为变之所乱，知凡作之未有不复也。“復”：反復，循环（返也）。万物竞生，吾因观其归终之道也。
>
> + “雲雲”：物数之纷乱。复归与创造宇宙本体的道。
>
> + 夫物之一存一亡，乍死乍生，初盛而后衰者，不可谓常。夫唯与天地之剖判也俱生，至天地之消散也不死不衰谓常。而常者，无攸易，无定理。无定理，而在于常，是以不可道也。圣人观其玄虚，用其周行，强字曰道，然而可论。
>
> + “王”：天下所归往也。“公乃王”：无偏无党，王道荡荡；无党无偏，王道平平。“容”，“公”。“王”：无所不容，则彼我之情尽，尚谁私乎。无所不公，则天下将往而归之矣。无所不怀，虽天何以加之。无所不包通也。无所不包通，则乃至于荡然公平也。荡然公平，则乃至于无所不周普也。无所不周普，则乃至于同乎天也。与天合德，体道大通，则乃至于穷极虚无也。穷极虚无，得道之常，则乃至于不有极也。
>
> + “无之为物，水火不能害，金石不能残。用之于心，则虎兕无所投其爪角，兵戈无所容其锋刃，何危殆之有乎！”，此之谓与天合德，得道之常，无殃无咎，何危之有！
