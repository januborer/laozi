# 第五十九章

古之善爲道者，微妙玄達，深不可識。夫唯不可識，故强爲之容。曰：豫呵其若冬涉水。猶呵其若畏四鄰。嚴呵其若客。涣呵其若凌釋。敦呵其若檏。混呵其若濁。矌呵其若谷。濁而静之徐清，安以動之徐生。保此道不欲盈，夫唯不欲盈，是以能敝而不成。

---

> + 良贾深藏若虚，君子盛德，容貌若愚。皆此问“微妙玄达，深不可识”之谊也。
>
> + “强为之容”犹云“强为之状”。此之谓善为道者，将以成圣而尽神，容状不可识，勉强言之，则如下文。
>
> + “其”代“善为道者”。“豫”：象属，犹“攫属”，此二者皆进退多疑，人多疑惑者似之，故谓之“犹豫”。遇事迟疑审慎不敢妄为。四邻合攻中央之主，犹然不知所趣向者也。上德之人，其端兆不可睹，意趣不可见，亦犹此也。
>
> + “严”：矜状貌。此乃端庄严谨之谓也，言其作宾客，则举止端庄，谦恭卑下，自慎自爱，不敢妄作。唯恐失礼不敬，招来非议。
>
> + “释”：解也。圣人外虽俨敬如客，而内则一团和气，随机舒散，无复凝滞，涣然如冰之随消随化，毫无跡象可见也。“敦”者质厚。“朴”者形未分，内守精神，外无文采也。纯厚好像尚唯加工雕琢的原木。“广”者宽大。“谷”者空虚。不有德功名，无所不包也。“浑”者守举真。“浊”者不照然也。与众合同不自尊。此以宽博融合喻“善为道者”之宽大能容，和光同尘，不可得形名也。
>
> + 戒而后动曰“豫”，其所欲为，犹迫而后应，豫然若冬涉水，逡巡如不得已也。疑而不行曰“犹”，其所不欲，迟而难之，犹然如畏四邻之见也。若客无所不敬，未尝惰也。若冰将释，知万物之出于妄，未尝有所留也。若朴，人伪已尽，复其性也。若谷，虚而无所不受也。若浊，和其光，同其尘，不与物异也。
>
> + “徐”：舒缓。世俗之士，以物汩性，则浊而不复清；枯槁之士，以定灭性，则安而不复生。今知浊之乱性也，则静之；静之而徐自清。知灭性之非道也，则动之；动之而徐自生矣。
>
> + “能敝”之“能”义与“宁”同。守此道不欲盈，正因为不欲盈，故而宁敝坏而不图成。
