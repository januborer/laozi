# 第七十三章

將欲取天下而爲之，吾見其弗得已。夫天下神器也，非可爲者也。爲者敗之，執者失之。故物或行或随，或嘘或吹，或强或羸，或培或堕。是以聖人去甚，去泰，去奢。

---

> + 欲为天下主也，欲以有为治民，我见其不得天道人心已明矣。天道恶烦浊，人心恶多欲。“器”：物也。人乃天下之神物也，神物好安静，不可以有为治。以有为治之，则败其质性；强执教之，人则失其倩实，生于诈伪也。“弗得矣”：不得天道人心。天下万民，万物，皆应依其质，顺其性，循以自然，圣人则不造不作，静观其变，无为无执，载之以道，统之以母。捨母求子，弃本逐末，成绩虽大，必有不周，名位虽美，必有患憂。故为者必败，执者必失。
>
> + 出气急曰吹，缓曰嘘。“或”：言物事逆顺反覆，不施为执割也。圣人达自然之性，畅万物之情，故因而不为，顺而不施。此之谓人事繁多，情性各异；有的行前，有的随后；有的性缓，有的性急；有的刚强，有的柔弱；有的自爱，有的自毁。凡此皆明人事参差，圣人顺而不施，因而不为，任其自然。
>
> + “甚”：谓贪淫声色。“奢”：谓服饰饮食。“泰”：谓宫室台榭。去此三者，处中和，行无为，则天下自化。“甚”“泰”“奢”皆过限之词。谓其贪图无厌，私语无止，富贵荣利迷惑其心，圣人戒而去之，行虚静无为之治，天下归安。
