# 第七十六章

道恒无名，樸雖小，而天下弗敢臣。侯王若能守之，萬物將自賓。天地相合，以雨甘露，民莫之令而自均焉。始制有名，名亦既有，夫亦將知止，知止所以不殆。譬道之在天下也，猶小谷之與江海也。

---

> + “道恒无名”大道初成，天地未形，无物而生。“朴”：真之未散。“小”：体之微眇，虽微眇难见，天下莫不以道为主。侯王若能守道无为，则万物将自宾，自化，听其自然（“听”：任由，任凭）。道能阴能阳，能施能张，能存能亡，故无常名也。道朴虽小，微妙无形，天下不敢有臣使道者也。侯王若能守道无为，万物将自宾服从于德也。
>
> + “雨”：作动词有降义（小从云下也，引申凡自上而下者称“雨”）。天地相合，则甘露不求而自降。我守其真性无为，则民不令而自均也。
>
> + “始制”：谓朴散始为官长之时也。始制官长，不可不立名分以定尊卑，故“始制有名”也。过此以往将争锥刀之末，故曰“名亦既有，夫亦将知止”也。遂任名以号物，则失治之母也，故“知止所以不殆”也。朴散则百行出，殊类生，诸器成，圣人因之而立名分职，以定尊卑，即“始制有名”也。朴散真离，因器立名，锥针之利必争，则徇名忘朴，逐末丧本，圣人亟应知止而勿进，行无为之治，復无名之朴，故知止度限所以不殆也。
>
> + 小谷与江海，非江海召之，不召不求而自归者也。行道于天下者，不令而自均，不求而自得，故曰“犹小谷与江海也”。“江海所以能为百谷王者，以其善下之，故能为百谷王”。道泽被于万物，则万物莫不能化；譬犹江海善下小谷，则小谷无不归宗也。
