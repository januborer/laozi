# 第七十五章

夫兵者，不祥之器也。物或惡之，故有裕者弗居。君子居則貴左，用兵則貴右。故兵者非君子之器也，兵者不祥之器也，不得已而用之，恬淡爲上。勿美也，若美之，是樂殺人也。夫樂殺人，不可以得志於天下矣。是以吉事上左，喪事上右。是以偏將軍居左，上將軍居右。言以喪禮居之也。殺人衆，以悲哀莅之。戰勝，以喪禮處之。

---

> + “兵”：泛指用以征伐之戈矛等武器，非谓用兵之君也。若自用兵者言之，则但可谓之“不详”，而不可谓之“不详之器”矣。“裕”：道也。刀兵所至，必有损伤，贼害人民，残荒田畝，人物无不被其害，不详莫大焉；万物无不恶之。故有道者禁而不用，避而远之。
>
> + “恬淡”：静也。“左”：为阳位属吉。“右”：为阴位属丧。务以禁暴济难而止，安静无为为上。兵者，不详之器，不得已而用之，恬淡为上。不可赞其胜，亦不可耀其强，当以慈卫之。慈者天下乐推而不厌也。用兵则凶，杀人必多，岂可赞乎？耀乎？若赞若耀，犹乐杀人也。乐杀人者，焉能得志于天下。
>
> + 楚人上左耳。两军相争，杀人必众，故“言以丧礼居之也”。
>
> + “莅”：临也。杀人众则庶民殃，老则失其子女，幼则失其父母，悲哀降临无辜。故此，战胜不可赞，亦不可颂，当以丧礼处之。以丧礼处之者，以示其残害百姓，荒发田畝，不详甚矣，不可美也，不可以杀人为美。
