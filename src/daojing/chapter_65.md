# 第六十五章

孔德之容，唯道是從。道之物，唯恍唯忽。忽呵恍呵，中有象呵。恍呵忽呵，中有物呵。幽呵冥呵，其中有情。其情甚真，其中有信。自今及古，其名不去，以顺衆父。吾何以知衆父之然也，以此。

---

> + “孔”：大也。“容”：动。大德者之动，唯从乎道也。
>
> + “道之物”--->“道生物”。以无形始物，不系成物，万物以始以成，而不知其所以然。“有物”“有象”均为“恍惚”之物象，亦即所谓“无状之状，无物之象”。欲言无邪，而物由以成。欲言有邪，而不见其形。故曰：无状之状，无物之象。
>
> + “情”：真，实。虽窈冥深远似不可见，但其中则存实不虚。其中之实不仅存在，而且甚真，并以其自身之运动规律可供信验。
>
> + 道虽无形，然今古一切，莫不由之而成，故道之一名，可唯常在不去也。“父”：始也。“顺”：循也，循其理也。“以顺众父”：继前文则谓以常存之道循历（遍，经过）万物之始也。
>
> + “此”：上之所云也。兹谓吾何以知万物之始于无哉，以“自今及古，其名不去”之道而知之也。
