# 第六十三章

絶聖棄智，民利百倍。絶仁棄義，民復孝慈。絶巧棄利，盗賊无有。此三言也，以爲文未足，故令之有所屬。見素抱檏，少私而寡欲。絶學无憂。

---

> + 圣人知天下之乱始于迷本而失性，惟无名之朴为可以镇之。“绝圣弃智，绝仁弃义，绝巧弃利”，乃所以复吾无名之朴而镇之也。夫“绝圣弃智，绝仁弃义”，则不以美与善累其心矣。“绝巧弃利”，则不以恶与不善累其心矣。内不以累其心，而外不以遗其迹，则民利百倍，“民复孝慈，盗贼无有”，固其理也。盖“绝圣弃智”，“绝仁弃义”，不尚贤之尽也；绝而弃之，则非特不贵而已。人之生也，万物皆备于我矣，则有至足之富。能绝圣弃智而复其初，则其利百倍矣。“民复孝慈”，则六亲皆和，而不知有孝慈矣。“盗贼无有”，则国家明治，而不知有忠臣矣。不尚贤，使民不争；“民利百倍”，“民复孝慈”，则非特不争而已。不贵难得之货，使民不为盗；“盗贼无有”，则非特不为盗而已。
>
> + “为”：伪。“文”：文饰。言以伪诈文饰其所不足也。是皆不以伪诈文饰为事，绝之于彼，而属之于此。
>
> + “素”：丝未染色者。“朴”：木未雕琢者。皆指物之本质和本性。老子以此为喻，教人少私寡欲，以复其本。“见素”则之其无所与杂而文；“抱朴”则知其不散而非不足。素而不杂，朴而不散，则复乎性。外物不能惑而少私寡欲矣。少私寡欲而后可以语绝学之至道也。
>
> + 为学日益，为道日损。学，谓政教礼乐之学（圣，仁，智，义，巧，利是也）也。日益者，情欲文饰，日以益多。道谓自然之道也。日损者，情欲文饰，日以消损。
