# 第六十七章

曲則全，枉則正，洼則盈，敝則新，少則得，多則惑。是以聖人執一，以爲天下牧。不自是故彰，不自見故明，不自伐故有功，弗矜故能長。夫唯不争，故莫能與之争。古之所謂曲全者，豈語哉！誠全歸之。

---

> + 木曰曲直；以木为喻。卷曲而不中规矩。直木先伐，甘井先竭。吾行却曲，无伤我足。“枉”：诘诎（弯曲）--->屈。“正”：直也。人皆求福，己独曲全，曰“苟免于咎”。“少”即“知足”“知止”。“得”即长久。“多”即“甚爱”“多藏”。“惑”即“大费”，“厚亡”。
>
> + “执一”即“执道”，也即掌握对立统一之辨证法则。执一无为，因天地与之变化。“牧”：治也。
>
> + “伐”：自吹自擂，夸耀自己。“矜”：自夸，自负，自大。
>
> + “岂语哉”：岂只一句语。苟行曲实得全，复归自然也。老子谓“归”皆谓复原或恢复。
