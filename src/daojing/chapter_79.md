# 第七十九章

執大象，天下往；往而不害，安平太。樂與餌，過客止。故道之出言也，曰淡呵其无味也。視之不足見也，聽之不足聞也，用之不可既也。

---

> + “执”：守也。“象”：道也。大象无形。“安”：于是，乃，则。圣人守大道，则天下万民移心归往之也。万民归往，圣人覆育而勿伤害，则上下谐和，而天地交，万物通也。
>
> + 言道之深大，人闻道之言，乃更不如“乐于饵”应时感悦人心也。“乐与饵”则能令过客止，而道之出言淡然无味。兹因俗人惑于躁欲，迷于荣利，故知行者鲜。
>
> + “足”：德也（得也）。道无形，非若五色，有青黄赤白黑可得见也。道非若五音，有宫商角徵羽可得听闻也。用道治国则国安民昌，治身则寿命延长，无有既尽时也。
