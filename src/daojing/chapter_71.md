# 第七十一章

善行者无轍迹，善言者无瑕謫。善數者不以籌策。善閉者无關鑰而不可啓也。善結者无纆約而不可解也。是以聖人恒善救人，而无棄人，物无棄材，是謂襲明。故善人，善人之師；不善人，善人之資也。不貴其師，不愛其資，雖智乎大迷，是謂妙要。

---

> + 言善行之人无车辙马迹。以譬人君治国，不贵有形之作为，而贵无形之因仍也。“瑕”：过也。“谪”：责也。善言之所谓言，则言出于不言。行不言之教。
>
> + “关钥”：关楗，钥匙。“啓”：开也。“纆”（約）：绳约。因物之数，不假形也，因物自然，不设不施，故不用“关楗”，“绳约”，而不可开解也。此五者皆言不造不施，因物之性，不以形制物也。此仅举行，言，数，闭，结五事为喻，遍谓人世间诸事诸物皆应以物之性，因物之数，顺乎自然，己则不造不施，（不言止行），修车偃智，守静无为。
>
> + “明”：知常曰明。圣人不立形名以检于物，不造进向以殊弃不肖，辅万物之自然而不为始，故曰“无弃人”也。不尚贤能，则民不争；不贵难得之货，则民不为盗；不见可欲，则民心不乱。常使民心无欲无惑，则物弃人矣。圣人不贱石贵玉，视之如一，使各尽其用，而无弃废，行此而可顺常道矣。
>
> + （不贵其师，不爱其资。虽知大迷，是谓妙要）。贵师爱资皆因道微德衰所至。治世之道，善恶泯灭，师资俱无，贵爱无有，圣人所重则在道行，不在师资。还淳反朴，不贵师资，此乃圣人救人物之法也。顾此法虽智，而世人则大惑不解，此其所以终成为精要玄妙之道也。
